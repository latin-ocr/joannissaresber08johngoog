1168] Emsromz. 115

ut terrerent dominum papam, et inclinarent ad libi-
tum suum? Haec in ecclesiae Romanae scribentur an
nalibus. Et certe, Deo propitiante, qui scribant non
deerunt, quod ad petitionem et comminationem regis
Angliae, cujus intolerabiles excessus tanto tempore
sustinuerat, praeconem veritatis, libertatis assertorem,
praedicatorem justitiae pro caussa Domini, cum in-
finita multitudine innocentum jam quadriennio exu-
lantem, neglecto rationis et juris ordine, velut crimi-
nosum officii sui potestate privavit. Non quidem
quia illi meruerunt, sed quia placuit Tyranno. Et
tamen patentibus literis, quae apud nos sunt, con-
cesserat, ut officii sui potestate pleno jure uteretur.
In quibus hoc expressit, quod Ipsum reqem ert-com-
munic—andi, nec mandatum dabat, nec prohibebat.
Deus bone, quid novitatis accidit? Dicit Spiritus
Sanctus in lege sua: clama, ne cesses. Et ecce,
nescio qui Spiritus ab urbe in orbem exiens praedi-
catoribus dicit: Tace, ue clames. Praecipit apo-
stolus, episcopum instituens: Ministerium tuum im-
ple. Et ecce apostolicus praecipit: Ab officii tui
ministerio desiste. Sed forte suspicatur, quod ho-
minem possint per patientiam emollire. Sed nunquid
hoc expertus est in episcopo cantuariensi, qui jam
sere quadriennio sede sua privatus, et apostolicae
sedis remissionem, et illius tyrannidem sentit expo-
situs ventis? Provideat quaeso dominus papa con·
scientiae suae, provideat et famae, et honori, et saluti
ecclesiae. Et vos haec'ei diligentius intimate, et
persuadete dominis cardinalibus: ut meminerint
Judicii Dei, quod jugiter implorant pauperes Christi
eontra omnes libertatis ecclesiae inimicos.

12

