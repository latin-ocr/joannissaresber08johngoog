1168] EPISTOLAE. 163

et aliis discipulis diutius laborans in remigando, jam
per gratiam Dei detumescente procella suffragio fidei
convalescens, ambulare videtur super aquas· et portui
appropinquare, si ei opem contuleris, et quasi in ter-
ram projectum apprehenderis: funem, ut ex conscien-
tia loquar, tibi et tuis utiliter providebis. Quod per
te non potes, poteris sortasse per alium, et sic alieni
meriti tibi reputabitur merces. Nec est ut si tepueris,
utaris publica excusatione, praetendens metum: tum
quia auctore Domino suspectus non haberis: tum quia
ubi libuerit, licitum est et facile sumptus fieri, quibus
nullus insidiator assistat. Si voluntas affuerit, scio
tibi industriam non deesse. Nec hoc dixerim, vivit
Dominus, ut mihi, cui gratia Dei ministrat necessaria,
faciam quaestum, qui in ratione debiti et accepti
nostratibus nondum communicavi, sed ut fraternae
caritatis expleam munus. Amicos enim colere est
satius, quam se in servitutem acceptis muneribus
obligare. valete.

EPISTOLA CCLX—An ΗΕΝΒΙοῠΜ wm‘roumlvsmff
EPIScOPUM. [A. D. 1168]

Idem Henrico Wintoniensi.

SANGTORUM necessitatibus communicare vestra
magnificentia consuevit, et oculos in omnem ventum
providentia circumducit ut beneficentia dignos eligat,
reficiat esurientes, et Christi pauperes, prout cuique
expedire cognoverit, consoletur. Non enim more
nugatorum hujus seculi in histriones et mimos, et
hujusmodi monstra hominum ob famae redemptionem,
et dilationem nominis effunditis opes vestras: sed
apud eos prudentius et salubrius collocatis, qui timent
et invocant nomen Domini, amicos in aeterna taberna-

M 2

