4 somnis SARESBERIENSIS [A. n.

conscientia. Dat tamen sperandi ausum, qui nos
ignobilium et infirmorum elector ecclesiasticae li·
bertatis professores esse permisit, assertores justitiae,
et testes legis, asseverantis quod nec exilium, nec
proscriptionem, dummodo illa vigeat, pro ipsa fidelis
debeat formidare. Omnes caussae nostrae tenes arti-
culos: juramentorum, quae a nobis exacta sunt, nosti
conceptionem, ut in hac parte diligentius explananda
non oporteat immorari.

Sed sorte dices, quod pridem proposita mutabitur
formula juramenti: nec cogetur aliquis in reprobarum
consuetudinum verba jurare. Contentus erit exactor
juramenti, si fidelitatis servandae sibi succincte et
absolute verba praestentur: ita quidem ut non adji-
ciatur, Fidem ecclesiae et prelatorum obedientiam
salvam sore. Nam, ut aiunt, istis nec vult nec voluit
praejudicare. Quod nec exigitur juramentum. Verum
si praejudicare non debet, quare necessariae ad salutem
observationis nonlicet fieri mentionem? Si praejudicat,
qua conscientia praestabitur a fideli? Consilium, in·
quis, sapientum est, tum pro bono pacis et omni
suspicione vitanda, tum pro adipiscenda materia
gerendorum, ut necessariis et amicis quisque possit
officiosus esse. Numquid amicorum et nugantium
familiarium favore, qui nos deseruerunt in adversis,
relinquendus est pater misericordiarum, qui nos con-
solatus est et consolatur in omni tribulatione, immo
nec tribulationis nos permittit habere scientiam?
Suadent alii ut juremus, at ille consilium dat non
jurandi: cuinam putas esse credendum? Ego certe
Dei, pro me incarnati et mortui, consilium fidelius et
salubrius credo: et illum frontis attritae esse non
ambigam, qui suum duxerit praeferendum. Ut ergo
caeteras majores, et tibi notas exilii et proscriptionis
caussas taceam, quia pro Christo juramenta dissua-

