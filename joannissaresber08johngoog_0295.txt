11⁷3.] EPISTOLAE. 277

vestrae perficere quod per vos tam laudabiliter coeptum
est, et providere quo modo maturitate adhibita possit
accepta plenitudine potestatis, divinae vocationis im-
plere munus. Erit enim, propitiante Deo, firmissima
columna in domo Domini, et tam propriae quam ali-
arum ecclesiarum necessitates fortissime sustinebit.

EPISTOLA cccxlv-AD HUMBALDUM os'rmNSEM
EPISOOPUM. [Am. 1173.]

Venerabili Domino et Patri carissimo Ha. Dei gratia
Ostiensi Episcopo J. de Sar. salutem et plenae devo-
tionis obsequia.

VERERER tantam alloqui majestatem, nisi me vestra
benignitas relevaret, et animaret ad verbum illius verae
caritatis recordatio quam prae caeteris fere mortalibus
ad sanctum tunc confessorem, nunc gloriosum marty-
rem habuistis, cui me pro libertate ecclesiae coexulare
divina fecit misericordia. Hac fiducia roboratus
audeo sanctitati vestrae attentius commendare virum
proculdubio commendabilem Ric. Winton. electum,
cujus facultates sunt egenorum subsidia, ecclesiarum
consolatio. Cujus potestas iniquitatis exterminatio
est, et justitiae firmamentum. Is tanta affectione ami-
cum vestrum gloriosum martyrem Christi diligit, ut
se illius constituerit servum, ut alumnos qui multi ad
eum confluunt in suis necessitatibus consoletur, et eum
pro viribus studeat imitari. Sanctitatis itaque vestrae
pedibus provolutus meo et eorum qui nobis coexu-
laverunt nomine precor attentius, quatinus negotia
ejus sic gratia vestra promoveat, ac si eum videretis
sancti Thomae negotiis insudantem. Nam et ipse
sua omnia, immo et se ipsum, gloriosissimo martyri,
quem patronum praeelegit‚ mente devotissime con-
secravit.

